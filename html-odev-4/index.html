<!DOCTYPE html>
<html lang="en">
   <head>
      <meta charset="UTF-8">
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0">
      <title>Document</title>
   </head>
   <body>
      <div class="article">
         <h1>Bir balkan Lezzeti</h1>
         <p>Tadıyla dillere destan olan <strong><em>trileçe tatlısı tarifi</em></strong> için kâğıt kalem hazır mı? Lezzetine bayılacak, herkese ikram etmek isteyeceksiniz… Yüzyıllardır Balkan mutfağının efsane tatlısı olarak görülen ve dillerden düşmeyen trileçe, Latin Amerika’nın bile sahip çıktığı bir tatlı oldu.</p>
         <p>Her ne kadar Yunanistan’la yaşadığımız ‘baklava’ krizine benzer bir kriz yaşanmamış olsa da tarih bizlere trileçenin bir Balkan tatlısı olduğunu gösteriyor. Orijinalinde keçi, inek ve manda sütü bir arada kullanılsa da sanayileşmenin ardından sadece tek çeşit süt kullanılarak inek sütü ile yapılmaya başlanan trileçe tatlısı; kek, süt ve sos karışımı ile nefis lezzetini alıyor.</p>
         <p><em>Peki bu meşhur tatlı nasıl yapılıyor?</em></p>
         <div style="text-align: left;"><img src="//cdn.shopify.com/s/files/1/1259/6441/files/trilece-tatlisi-tarifi.jpg?v=1598011389" alt="trileçe tatlısı" style="float: none;"></div>
         <p>Gelin hep birlikte 12 kişilik bir <strong><em>trileçe tatlısı tarifi</em></strong> için kollarımızı sıvayalım. İhtiyacımız olacak malzemeleri şu şekilde listeleyebiliriz: <strong>Keki için;</strong></p>
         <ul>
            <li>5 yumurta</li>
            <li>1 buçuk su bardağı toz şeker</li>
            <li>1 su bardağına yakın sıvı yağ</li>
            <li>5 yemek kaşığı irmik</li>
            <li>10 yemek kaşığı un</li>
            <li>1 paket kabartma tozu</li>
            <li>1 paket vanilya</li>
         </ul>
         <strong>Sosu için;</strong>
         <ul>
            <li>4 su bardağı inek sütü (İsterseniz keçi ve inek sütünü karıştırarak da kullanabilirsiniz.)</li>
            <li>1 fincan toz şeker</li>
            <li>1 kutu süt kreması</li>
         </ul>
         <strong>Karamel sosu için; </strong>
         <ul>
            <li>3 yemek kaşığı toz şeker</li>
            <li>1 yemek kaşığı tereyağı</li>
            <li>1 kutu süt kreması</li>
         </ul>
         <h4>Adım Adım Trileçe Tatlısı Tarifi</h4>
         <div style="text-align: left;"><img src="//cdn.shopify.com/s/files/1/1259/6441/files/yalanci-trilece-tatlisi-tarifi.jpg?v=1598011418" alt="trileçe tatlısı yapımı" style="float: none;"></div>
         <p>Trileçe tatlısı için malzemeleri hazırladıysanız, hemen yapılışına geçebiliriz. Karamel sosunu evde yapmak yerine hazır soslardan satın alarak kullanabileceğinizi de unutmayın. Sırayla trileçe tatlısı tarifi adımlarına başlıyoruz:</p>
         <ul>
            <li>İlk olarak yapmanız gereken şey, 5 yumurtanın sarısı ve beyazını birbirinden ayırmak olmalı. Bu işlemi yapmayı sevmediğinizi biliyoruz, ancak bir pet şişeden yardım alarak yumurtanın akını sarısından ayırmayı daha kolay hale getirebileceğinizi unutmayın.</li>
            <li>Yumurtanın sarısı ve beyazını ayrı kaselere alın.</li>
            <li>Beyazın bulunduğu kâseye 10 yemek kaşığı kadar toz şeker ekleyin ve köpüklenene kadar çırpın. Bir mikser kullanmak daha pratik olmanıza olanak sağlayabilir.</li>
            <li>Yeterince karıştığından emin olduktan sonra içerisine yumurta sarılarını da ekleyin ve mikserin yüksek ayarında çırpın.</li>
            <li>Çırpma işleminin ardından bu karışıma 1 su bardağına yakın sıvı yağı ekleyin. Un ve irmiği de ekleyerek çırpmaya devam edin.</li>
            <li>En son kabartma tozu ve vanilyayı ekleyin, köpüğünü kaçırmadan karıştırmaya devam edin.</li>
            <li>Bu karışımı dikdörtgen bir borcam içerisine alabilirsiniz. Ancak kekin yapışmasını önlemek için borcamı yağlamanızı öneririz.</li>
            <li>Borcamın her yerine eşit dağılacak şekilde trileçe kek hamurunu dökün.</li>
            <li>Fırını 170 dereceye ayarlayın ve önceden ısıttığınız fırında 45 dakika kadar pişirin.</li>
            <li>4 su bardağı soğuk sütü derin bir kap içerisine alın.</li>
            <li>İçine 1 kutu süt kreması, 3 çorba kaşığı toz şeker ekleyin ve mikser yardımıyla çırpın.</li>
            <li>Sosu kekin üzerine dökmeden önce bir güzel dilimleyin. Bu sayede sütlü sosu iyice çekecektir.</li>
            <li>Hazırladığınız sütlü sosu artık kekin üzerine dökebilirsiniz. <strong><em>Trileçe tatlısı tarifi</em></strong> yaparken keki bu şekilde 1 saat kadar bekletmeye dikkat etmelisiniz. Beklettiğinizde süt sosunu kek iyice çekeceği için çok daha lezzetli bir tat ortaya çıkacaktır.</li>
            <li>Karamel sosu için bir tencerede şekeri iyice eritin.</li>
            <li>Şeker iyice eriyip karamel rengini alıp köpürmeye başladıktan sonra içerisine süt kremasını ekleyin.</li>
            <li>İyice karıştırın ve içerisine tereyağını ekleyin.</li>
            <li>Kek süt sosunu çektikten sonra karamelli sosu üzerine dökün ve buzdolabında soğumaya bırakın.</li>
         </ul>
         <p>Trileçe tatlısının ilk gün tazeliğini koruması için üzerine streç film sararak saklamanızı öneririz.</p>
      </div>
   </body>
</html>